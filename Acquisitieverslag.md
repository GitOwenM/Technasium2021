# Acquisitieverslag
### 17/02/2021
Op 17 februari hadden wij ons eerste gesprek met onze opdrachtgever: Richel Bilderbeek. Hij had 2 opdrachten voor ons bedacht. De ene opdracht ging over twee programma's (EpitopePredictions en MHCnuggets) die proberen te voorspellen wat de IC50-waarde is bij verschillende haplotypes. Op dit moment is het voor ons niet duidelijk wat dit allemaal betekent, maar het klonk wel interessant. Het andere project leek op het eerste project, maar gaat over het voorspellen van de locatie van verschillende eiwitten rondom en binnen een cel. Wij hebben uiteindelijk gekozen voor het eerste project, omdat dit ons het leukst leek. Dit onderzoek kan gebruikt worden bij het ontwikkelen van betere vaccins en dat leek ons erg interessant. In dit gesprek vertelde Richel ook over zijn verwachtingen. Hij wil toegang hebben tot ons logboek en dat we altijd op tijd aanwezig zijn. Ook moeten we werken op Github en moeten alle documenten hier te vinden zijn. Hij vertelde dat hij hierin heel strikt is: als wij ons 2 [RJCB: sterker nog: dit is twee keer :-)] keer niet aan onze afspraken houden is het project klaar en worden we beoordeeld op datgene dat we op dat moment hebben. Ook geldt het omgekeerde: als Richel zijn afspraken niet nakomt, dan krijgen wij hiervoor bonuspunten. Vervolgens zijn deze les bezig geweest met het aanmaken van een repository (een pagina waar je alle bestanden bewaard) op Github en de nodige bestanden. 
